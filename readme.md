# Verkefni 8

## Lýsing

Verkefni 8 heldur áfram með verkefni 7 og setur nú „alvöru“ viðmót ofan á það.

### Viðmót

Gefið er `index.html` skjal með sjálfgefnum gildum fyrir stafróf, hliðrun og aðgerð. Ekki þarf að lesa þessi gildi í JavaScript, þar má harðkóða þau í byrjun.

Gefið er `styles.css` skjal með grunnstílum, ekki þarf að bæta við þá.

Virkni skal vera:

* Stafróf er uppfært eftir hverja breytingu á gildi þess. Hámarks gildi á hliðrun (`max` attribute) er sett sem lengd stafrófs. Ef lengd stafrófs er minni en valin hliðrun skal setja hliðrun sem hámarksgildi.
* Skrifa skal niðurstöðu inn í `<div class="result">`.
* Eftir hverja breytingu skal uppfæra kóðun/afkóðun.
* Þegar hliðrun er breytt skal uppfæra kóðun/afkóðun jafnóðum.
* Þegar skrifað er inn í `.input` skal uppfæra jafnóðum.

### Kóði

Setja skal kóða upp innan módúls, sjá dæmi úr fyrirlestri.

Gefin er grunnur og eru athugasemdir þar.

Fyrir verkefni er `browser-sync` og `eslint` uppsett.

`encode` og `decode` föll koma úr verkefni 7, bæta við `alphabet` sem færibreytu (parameter). Gott getur verið að bæta við athugun í þeim hvort inntak sé ógilt og skila þá tómastrengnum.

Þegar `npm test` er keyrt skal engum villum skilað. Í byrjun skal staðfesta að eslint keyri rétt með því að keyra og sjá villur sem koma með gefnum kóða.

## Mat

* 20% Engar eslint villur í kóða
* 15% Stafróf lesið úr viðmóti
* 15% Kóðun/afkóðun lesin úr viðmóti
* 15% Hliðrun lesin jafnóðum úr viðmóti
* 15% Gildi lesið jafnóðum úr viðmóti
* 20% Niðurstöður birtar í viðmóti

## Sett fyrir

Verkefni sett fyrir í fyrirlestri mánudaginn 26. október 2020.

## Skil

Skila skal í Canvas í seinasta lagi fyrir lok dags þriðjudaginn 3. nóvember 2020.

Skilaboð skulu innihalda slóð á GitHub repo fyrir verkefni, og dæmatímakennurum skal hafa verið boðið í repo ([sjá leiðbeiningar](https://docs.github.com/en/free-pro-team@latest/github/setting-up-and-managing-your-github-user-account/inviting-collaborators-to-a-personal-repository)). Notendanöfn þeirra eru:

* `GaddiSunshine`
* `boxandri`
* `StimmiKex`
* `jonnigs`
* `Tobbasn`
* `thth168`

Hver dagur eftir skil dregur verkefni niður um 10%, allt að 30% ef skilað föstudaginn 6. nóvember 2020 en þá lokar fyrir skil.

## Einkunn

Sett verða fyrir tíu minni verkefni þar sem átta bestu gilda 5% hvert, samtals 40% af lokaeinkunn.

Sett verða fyrir tvö hópverkefni þar sem hvort um sig gildir 10%, samtals 20% af lokaeinkunn.

> Útgáfa 0.1
